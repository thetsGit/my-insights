
## **Nuclear reactors** **တွေကနေ လျှပ်စစ်ဘယ်လိုထုတ်ကြလဲ** **?**
  

ဟိုနေ့က  သူငယ်ချင်းတစ်ယောက် recommend ပေးလို့ ”Chernobyl”ဆိုတဲ့ဇာတ်ကားလေး  ကြည့်ဖြစ်တယ်ဗျ။  အဲတာနဲ့ဘဲ nuclear reactor တွေဘယ်လိုအလုပ်လုပ်လဲနဲ့ပတ်သက်ပြီး  အနည်းအကျဉ်း  လေ့လာဖြစ်သွားတယ်။  ပံုမှန်ခရေစေ့တွင်းကျလေ့လာရင်  ရှုပ်ထွေးနိုင်တဲ့  အကြောင်းအရာတွေ  ဆိုပေမယ့်  ကိုယ်သိချင်တဲ့  အပိုင်းလေးတွေကိုဘဲ  ရှာဖတ်ဖြစ်တာနဲ့  အနည်းအကျဉ်းလေးတော့  နားလည်လိုက်တယ်။  ဖတ်မိတွေးမိထားတာလေးတွေကို  ချရေးဖြစ်ထားတာလေးပါ။

  

ဆိုတော့ nuclear energy ကိုလူတွေစတင်သတိထားမိလာတာကတော့ 1930 လောက်မှာပေါ့။  အားလံုးသိကြတဲ့အတိုင်း  စသံုးဖြစ်ခဲ့တာကတော့ atomic bomb အနေနဲ့  ဒုတိယကမ္ဘာစစ်ထဲမှာပါ။  နောက်ပိုင်း electricity demand မြင့်တက်လာတာနဲ့အညီ electricity generate လုပ်ဖို့ efficient ဖြစ်နိုင်တဲ့နည်းလမ်းတွေ (green house effect ဘာညာတွေကြောင့် carbon သံုးတာလျှော့ချချင်လို့လည်းပါတယ်) ကိုရှာရင်းဖွေရင်းနဲ့ဘဲ 1950 နောက်ပိုင်းလောက်မှာ nuclear reactor တွေ nuclear power plant တွေကို  အမေရိကန်နဲ့ရုရှားတို့ဦးဆောင်ပြီး  အနောက်နိုင်ငံတွေမှာ  စတင်အသံုးပြုလာကြတယ်။  (အမေရိကန်နဲ့ရုရှား  ဦးဆောင်တယ်ဆိုတာက  အဲဒီနိုင်ငံတွေက WW2မှာ  စစ်နိုင်ထားပြီး  ဆရာကြီးဖြစ်နေတဲ့  အချိန်မို့လို့ပါ။)

  

အဲဒီတော့  ကျွန်တော်တို့  လျှပ်စစ်ထုတ်တဲ့အပိုင်းလေး  ဆက်သွားကြမယ်ဗျ။

  

ပထမဆံုးနားလည်ရမှာက nuclear energy ဆိုတာဘာလဲ  ဆိုတာပါ။  အားလံုးလည်းသိကြမှာပါ။  ကျွန်တော်တို့မြင်နေ  ကြားနေ  ရှူနေရှိုက်နေ  ထိတွေ့အရသာခံနေရတဲ့  အရာအားလံုးဟာ atomတွေနဲ့ဖွဲ့စည်းထားပါတယ်။  ကျွန်တော်တို့ကိုယ်တိုင်  အပါအဝင်ပါဘဲ။ atom ကိုဖွဲ့စည်းထားတာက electron နဲ့ nucleus။  အဲဒီnucleusကို  ဖွဲ့စည်းထားတာက protonနဲ့neutronပါ။ protonဟာ positive charged particle ဖြစ်ပြီး electronကတော့ negative charged particleပါ။ neutron ကတော့  အားလံုးသိတဲ့အတိုင်းဘဲ uncharged ပါ။

  

ပံုမှန်အားဖြင့် protonတွေဟာ positive chargedတွေဖြစ်လို့ protonအချင်းချင်းဆိုရင်  တွန်းကန်ပါတယ်။  အဲတော့ atomတစ်ခု stable ဖြစ်ဖို့ (တစ်နည်း) atomတစ်ခုရဲ့core ဖြစ်တဲ့ nucleus ကြီးတည်မြဲဖို့အတွက်  သူ့ကိုဖွဲ့စည်းထားတဲ့ protonနဲ့neutronတွေကို  အားတစ်ခုနဲ့ထိန်းထားဖို့လိုလာပါပြီ။  အဲဒီထိန်းထားတဲ့ ထိန်းဖို့လိုအပ်တဲ့ အားကို nuclear force လို့ခေါ်ပါတယ်။

  

ဆက်ရရင် “Law of conservation of energy” အရ energy ဆိုတာ  ကုန်ဆံုးပျောက်ကွယ်သွားတယ်ရယ်လို့  မရှိဘူး။  အသွင်ပြောင်းသွားတာဘဲ  ရှိပါတယ်။  အဲတော့ nucleus တစ်ခုကနေ neutron(သို့)proton တွေကိုခွဲထွက်သွားအောင်  လုပ်နိုင်ရင်  အဲဒီnucleusကို stable ဖြစ်အောင်ထိန်းထားဖို့  လိုအပ်နေတဲ့ nuclear force ကလျော့ပါးသွားမယ်။  အဲဒီမလိုတော့ဘဲပိုနေတဲ့ nuclear force တွေကို nucleusကနေ heatနဲ့radiation အဖြစ်အသွင်ပြောင်းထုတ်လွှတ်သွားမယ်။  အဲဒီထွက်သွားတဲ့ heatနဲ့radiationကို nuclear energy လို့ခေါ်ပါတယ်။  အဲဒီ nuclear energy ကို  ဖန်တီးထုတ်လွှတ်နိုင်ဖို့  ဖြစ်စဉ်နှစ်ခုကို  အားက်ိုးရပါမယ်။ fusion နဲ့ fission ဆိုတာပါ။

  

Fusion ဆိုတာကတော့  နှစ်ခု(သို့)နှစ်ခုထက်ပိုတဲ့ nucleusတွေဟာ  အချင်းချင်းပေါင်းစပ်သွားပြီး  ပိုကြီးတဲ့nucleusတစ်ခုအဖြစ်  ဓာတ်တိုးသွားတဲ့ဖြစ်စဉ်ပါ။  အဲဒီresulted nucleusမှာ  မလိုတော့တဲ့ neutronတွေနဲ့အတူ nuclear energyပါ side effect အနေနဲ့ထွက်သွားရပါတယ်။  ဥပမာ  နေဟာ  အပူနဲ့အလင်းကို fusion သဘောတရားအရ  ထုတ်ပေးနေတာပါ။  ကျွန်တော်တို့သိထားတဲ့အတိုင်း  နေဟာhydrogen atomတွေနဲ့ဖွဲ့စည်းထားပါတယ်။  အဲဒီhydrogen atomတွေဟာ gravitational force ကြောင့်အချင်းချင်း  တစ်ခုနဲ့တစ်ခုပေါင်းစပ်ပြီး  ပိုကြီးမားတဲ့ helium atomအဖြစ်သို့  အဆက်မပြတ်ပြောင်းလဲဓာတ်တိုးနေပါတယ်။  အဲတာကြောင့် nuclear energyအဖြစ်  အပူနဲ့အလင်းကို  အဆက်မပြတ်ထုတ်ပေးနေနိုင်တာပါ။

  

Fission ကတော့ fusion ရဲ့ပြောင်းပြန်ပါ။ nucleusတစ်ခုကို  ပိုမိုသေးငယ်တဲ့ nucleusလေးတွေအဖြစ်ခွဲထုတ်ပြီး nuclear energy ထုတ်တဲ့ processပါ။

  

Fusion နဲ့ fission နှစ်ခုလံုးဟာ nuclear energy ကိုထုတ်ပေးနိုင်တယ်ဆိုပေမယ့် nuclear reactor တွေဟာ fission ကိုဘဲအခြေခံပြီး  အလုပ်လုပ်ကြပါတယ်။  ဘာလို့လဲဆိုတော့ fusion reaction ဖြစ်ဖို့ဆိုရင်  အရမ်းမြင့်တဲ့  အပူချိန်နဲ့ဖိအားတွေကို  လိုအပ်လာပါပြီ။  ဖန်တီးဖို့ခက်ခဲပါတယ်။  အဲဒီအပြင် fusion reaction တွေဟာ  ချုပ်ချယ်ထိန်းသိမ်းဖို့ခက်ခဲပါသေးတယ်။  လိုအပ်တဲ့နည်းပညာမရှိသေးလို့ပါ။  ရပ်ချင်တဲ့အချိန်ရပ်လိုက်လို့မရပါဘူး။  အဲဒီအပြင်ကိုမှ fusion process အတွက်လိုအပ်နိုင်တဲ့ deuterium နဲ့ tritiumလို hydrogen isotopes တွေဟာ  ရှာရခက်ပါသေးတယ်။  အဲတာကြောင့် nuclear energy ကို manually ဖန်တီးနိုင်ဖို့အတွက်  လက်ရှိအချိိန်ထိ fission ကိုဘဲအားကိုးနေရတာပါ။

  

Nuclear reactorတွေမှာ Fission reaction ကိုအလွယ်တကူ  ပံုဖော်နိုင်ဖို့အတွက် unstable element တွေကိုအသံုးပြုရပါတယ်။ (atom တစ်ခုဟာ  သူ့မှာပါဝင်တဲ့ protonနဲ့neutron အရေအတွက်  မမျှတရင် (တစ်နည်း) မတူညီရင်unstable ဖြစ်တယ်လို့သတ်မှတ်နိုင်ပါတယ်။  အဲဒီunstable ဖြစ်နေတဲ့atom တွေဟာ stable stage ရောက်ဖို့  အတွက်ပိုနေတဲ့ protonတွေ neutronတွေကို radiation အနေနဲ့  ထုတ်လွှတ်ပါတယ်။  အဲတာကြောင့် unstable element တွေဟာ radioactive ဖြစ်တယ်လို့ပြောကြတာပါ။) အဲတာကြောင့် nucleusတစ်ခုဟာ unstable ဖြစ်နေရင်  သူ့ကို nucleus သေးသေးလေးတွေအဖြစ်  ခွဲထုတ်ဖို့ကမခက်ခဲတော့ပါဘူး။

  

ဆိုတော့ Nuclear reactor တွေဟာ fission reaction အထမြောက်ဖို့အတွက် uranium ကိုမှ unstable ဖြစ်နေတဲ့ uranium-235 ကိုများသောအားဖြင့်အသံုးပြုပါတယ်။ U-235ဟာ chain reaction ကိုလည်းလွယ်ကူစွာ  ပံုဖော်ပေးနိုင်လို့ပါ။ chain reaction ဆိုတာက uranium nucleus တစ်ခုထဲကို neutronလေးတစ်လံုးဝင်လာမယ်ဆိုပါစို့။ nucleus အသေးလေးတွေနဲ့ neutronတွေအဖြစ်  မြန်မြန်ဆန်ဆန်ဘဲကွဲထွက်သွားမယ်။ unstable ဖြစ်နေလို့ပါ။  ထွက်လာတဲ့ neutron တွေဟာ  တစ်ခြား uranium nucleus တွေကို  နောက်ထပ်နောက်ထပ်  ထပ်တိုက်မိပြီး fission reaction တွေအဆက်မပြတ်ဖြစ်သွားတာကိုပြောတာပါ။

  

အဲလိုနဲ့  ထွက်လာတဲ့ nuclear energy (especially heat) ကိုသံုးပြီးရေတွေကို  ရေနွေးငွေ့ဖြစ်အောင်ပြောင်းမယ်။  အဲဒီရေနွေးငွေ့တွေရဲ့တွန်းကန်အားနဲ့ electric generatorရဲ့ turbineကိုလည်ပတ်စေပြီး  လျှပ်စစ်ထုတ်မယ်ပေါ့။ turbine လည်တာနဲ့လျှပ်စစ်ထွက်တဲ့အပိုင်းကို  နားလည်ဖို့  ထပ်သိဖို့လိုလာတာက electromagnetic induction ဆိုတဲ့conceptပါ။

  

အားလံုးသိကြတဲ့အတိုင်း  လျှပ်စစ်နဲ့သံလိုက်ဟာ  တိုက်ရိုက်ဆက်နွယ်နေပါတယ်။  မျိုးမတူရင်ဆွဲငင်ခြင်း၊  မျိုးတူရင်တွန်းကန်ခြင်းစတဲ့  သဘောတရားတွေပါဘဲ။  ပေတံတစ်ချောင်းကိုစားပွဲတစ်ခုရဲ့မျက်နှာပြင်နဲ့ပွတ်တိုက်ပြီး  စက္ကူစလေးတွေနား  ထားလိုက်တဲ့အခါ  ပေတံကို  စက္ကူစလေးတွေ  ပြေးကပ်သွားတာကို  လူတိုင်းစမ်းဖူးကြမှာပါ။  ခဏကပွတ်တိုက်ခံလိုက်ရတဲ့  ပေတံကနေ electron လေးတွေဟာပဲ့ထွက်သွားပြီး proton အရေအတွက်များနေတဲ့  ပေတံဟာ positive charged ဖြစ်လာပါတော့တယ်။  အဲဒီတော့  ခဏက  စက္ကူလေးတွေမှာ  ပါဝင်ဖွဲ့စည်းထားတဲ့ electronလေးတွေဟာ positive charged ဖြစ်နေတဲ့ပေတံကိုပြေးကပ်ကြတဲ့သဘောပါ။

  

Electromagnetic induction သဘောသဘာဝအရ  ရွေ့လျားနေတဲ့ electron တွေဟာ  သံလိုက်စစ်ကွင်းကို  ဖြစ်ပေါ်စေတယ်။  အလားတူ  ရွေ့လျားနေတဲ့  သံလိုက်စစ်ကွင်းဟာ electron တွေကိုရွေ့လျားစေပါတယ်။  အလားတူဘဲ  ခဏက turbine ဟာ electric generator ထဲကသံလိုက်တွေကို electronလေးတွေဘေးမှာ  လည်ပတ်စေပြီး electron တွေကိုရွေ့လျားစေပြီး  လျှပ်စစ်ထုတ်တယ်လို့အလွယ်မှတ်လို့ရပါတယ်။

  

အဲနေရာမှာ  လူတစ်ချို့  အမှတ်မှားနေတဲ့  အရာတစ်ခုရှိနေပါသေးတယ်။  အဲတာက electron နဲ့ electricity ကိုမကွဲတာပါဘဲ။ electricity ဆိုတာက electron တွေကိုပြောတာမဟုတ်ဘဲ electron တွေရွေ့လျားမှုကြောင့်  ဖြစ်လာတဲ့ electromotive force ကိုပြောတာပါ။  ဥပမာ  လျှပ်စစ်မီးသီးတွေဟာ  လျှပ်စစ်ကိုအလင်းအဖြစ်အသွင်ပြောင်းပေးတယ်ပေါ့။  အဲတော့  အဲဒီမီးသီးထဲကိုဝင်သွားတဲ့ electron တွေဟာ  အလင်းအဖြစ်  ပံုစံပြောင်းသွားတာမဟုတ်ဘဲ electromotive force (တစ်နည်း) electricity ကသာ  အလင်းအဖြစ်ပြောင်းသွားတာပါ။ electron တွေက  အပေါင်းဖက်ကဝင်ပြီး  အနှုတ်ဘက်က  ပြန်ထွက်ပါတယ်။  ပံုမှန်အားဖြင့်  တိုးလာတယ်  လျော့သွားတယ်ရယ်လို့မရှိပါဘူး။  အဲတာကြောင့်  ခဏက electric generator ကနေထွက်လာတဲ့ electron တွေဟာ  တစ်အိမ်ဝင်တစ်အိမ်ထွက်ပြီး  တစ်ချိန်မှာ  အဲဒီ generator ဆီပြန်ရောက်လာကြတာပါဘဲ။  အဲတော့ electric generator ဆိုတာ electron တွေကိုထုတ်ပေးနေတဲ့ electron source တစ်ခုမဟုတ်ဘဲ electron တွေကိုသာရွေ့လျားစေပြီး electromotive force (တစ်နည်း) electricity (တစ်နည်း) current ကိုဘဲထုတ်ပေးတာပါ။

  

ဆိုတော့  အချုပ်ပြောရရင် nuclear power plant တွေဟာ fission reaction ကိုပံုဖော်ပြီး nuclear energy (တစ်နည်း) အပူစွမ်းအင်၊  အဲဒီအပူကိုသံုးပြီး  ရေကိုရေနွေးငွေ့အဖြစ်အသွင်ပြောင်း၊  ထွက်လာတဲ့ရေနွေ့ငွေ့ရဲ့တွန်းကန်အားနဲ့motionကိုဖြစ်စေပြီး  အဲဒီmotionကို electric generator ရဲ့အကူအညီနဲ့ electricityအဖြစ်အသွင်ပြောင်းထုတ်လွှတ်လိုက်တယ်ပေါ့ဗျာ။

  

စာဖတ်သူတို့ရဲ့  အမြင်နဲ့  ကွဲလွဲနေတာလေးတွေ၊  မှားတယ်လို့ယူဆနေတာလေးတွေပါနေရင်  လွတ်လပ်စွာထောက်ပြဝေဖန်ဆွေးနွေးပေးသွားနိုင်ပါတယ်။  အချိန်ပေး  ဖတ်ရှုပေးတဲ့အတွက်ကျေးဇူးပါဗျ။

  

***thet han**
***#25/Mar/2023****
